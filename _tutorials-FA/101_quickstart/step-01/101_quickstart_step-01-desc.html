<div>
    <p>
        برای کدگذاری (encode) یک نت، تمام اطلاعات مربوطه باید طوری ثبت شوند که کامپیوتر بتواند آنها را بخواند. این که کدام جزئیات اهمیت بیشتری دارند، بسته به نیازهای یک پروژه ممکن است متفاوت باشد؛ اما برای پیش بردن این مقدمه، بیایید بر روی اطلاعات اساسی یک نت توافق کنیم: نام نت (written pitch) نوشته شده و مدت زمان آن (duration). برای بیان گام، MEI از 
        <a href="https://en.wikipedia.org/wiki/Scientific_pitch_notation" target="_blank" rel="noopener, noreferrer">نشان‌گذاری علمی&nbsp; نام نت</a>&nbsp;استفاده می‌کند، که در آن، نت دو میانی به شکل "C4" بیان می‌شود. با این حال، آن را به دو بخش جداگانه از اطلاعات تقسیم می‌کند: نام نت (در MEI به عنوان <code>@pname</code> شناخته می‌شود) و اکتاو (<code>@oct</code>). این جداسازی دلایل مختلفی دارد که در اینجا به آنها نمی‌پردازیم. همچنین لازم به ذکر است که نام نت‌ها در MEI به صورت رشته‌های متنی با حروف کوچک نوشته می‌شوند.
    </p>
    <p>ویژگی مهم دیگر نت، کشش زمانی (<code>@dur</code>) است. در اینجا، اعداد صحیح برای نشان دادن مدت زمان یک نت استفاده می‌شوند. یک نت گرد مقداری برابر با <code>1</code> دارد، یک نت سفید:&nbsp;<code>2</code>، نت سیاه&nbsp;<code>4</code> و به همین ترتیب.
    </p>
    <p class="tutorialTask">
        از شما می‌خواهیم که کد زیر را در کادر خالی وارد کنید: <code>&lt;note pname="e" oct="4" dur="4"/&gt;</code>. سپس باید ببینید که نت، رندِر می‌شود. می‌توانید کمی با مقادیر خصیصه‌ها بازی کنید تا ببینید چگونه رندر را تحت تأثیر قرار می‌دهند. همچنین راهنمایی‌هایی برای نوشتن کد صحیح خواهید دید. هر زمان که آماده بودید، مطمئن شوید که کد صحیح را در ویرایشگر نوشته‌اید و سپس دکمه "ادامه" را در پایین سمت راست فشار دهید.
    </p>
    <p>
        پی‌نوشت: اگر با XML خیلی آشنا نیستید: هر زمان که به خصیصه‌ها اشاره می‌کنیم، نام آنها را با علامت @ پیشوند می‌دهیم. این یک روش معمول است و از زبان 
        <a href="https://en.wikipedia.org/wiki/XPath" target="_blank" rel="noopener, noreferrer">XPath</a>
        نشأت می‌گیرد. هنگام نوشتن آنها در XML، فقط نام خصیصه را (بدون @) بنویسید. برای اطلاعات بیشتر، به 
        <a href="/tutorials/100-structure.html" target="_blank" rel="noopener, noreferrer">آموزش مقدمات XML</a> ما نگاهی بیندازید.
    </p>
</div>
