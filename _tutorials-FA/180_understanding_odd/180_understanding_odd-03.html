<div>
    <p>
        علیرغم نامش، تنظیمات پیش‌فرض برای کار با ODD معمولاً به حداقل <u>دو</u> فایل <em>منطقی</em> نیاز دارد (اگرچه این
        فایل‌ها ممکن است در فایل‌های بیشتری پخش شوند، همان‌طور که در مرحله بعدی این آموزش نشان داده
        شده است). اولین این فایل‌ها به اصطلاح <em>منبع (سورس)</em> است: این فایل شامل مشخصات کامل فرمت است، در این مورد
        MEI. در مخزن گیت‌هاب ما، در فایل
        <a href="https://github.com/music-encoding/music-encoding/blob/develop/source/mei-source.xml" target="_blank"
            rel="noopener, noreferrer">mei-source.xml</a>
        قرار دارد. علاوه بر آن فایل، یک <em>سفارشی‌سازی</em> جداگانه مورد نیاز است تا مشخص کند کدام بخش‌های مشخصات
        در یک زمینه خاص استفاده خواهند شد. هدف کلی ODD این است که سفارشی‌سازی‌های انعطاف‌پذیر از شِما فراهم شود.
        MEI مجموعه‌ای از
        <a href="https://music-encoding.org/guidelines/v4/content/introduction.html#meiprofiles" target="_blank"
            rel="noopener, noreferrer">پروفایل‌های از پیش تعریف شده</a>
        را فراهم می‌کند که چیزی جز سفارشی‌سازی‌های شِمای MEI نیستند.
    </p>
    <p>
        برای استفاده از MEI (یا هر فرمت مبتنی بر ODD دیگر)، از فایل <em>سفارشی‌سازی</em> استفاده می‌شود تا کنترل کند
        که چگونه فایل <em>منبع</em> کامپایل شود. چندین فرمت هدف برای آن کامپایل وجود دارد که در جای دیگری توضیح داده
        شده است<!-- TODO: Add reference to second tutorial -->. رایج‌ترین هدف یک فایل
        <a href="https://relaxng.org/" target="_blank" rel="noopener, noreferrer">RelaxNG</a>
        است که هم سلسله مراتب RelaxNG و هم قوانین دیگر Schematron را به عنوان تعریف شده در ODD در بر می‌گیرد و
        می‌تواند برای اعتبارسنجی در برابر هر دو نوع شِما استفاده شود. معمولاً تمام فرمت‌های خروجی ممکنِ دیگر برای MEI به کار نمی‌روند.
        (ما بعداً در این آموزش به توضیح مختصر Schematron باز خواهیم گشت.)
    </p>
    <p>
        در حالی که این آموزش بر توضیح اصول پایه‌ای ساختارهای ODD در منابع MEI تمرکز دارد، یک آموزش جداگانه در مورد
        ODD نحوه سفارشی‌سازی MEI برای نیازهای خاص را توضیح می‌دهد. مراحل زیر مکانیسم‌های اصلی ساختارهای ODD در MEI
        را معرفی می‌کنند: ماژول‌ها، المنت‌ها، مدل‌ها، خصیصه‌ها، انواع‌ِ داده‌ها و ماکروها. بیایید <strong>ادامه
            دهیم</strong> تا با نگاهی نزدیک‌تر به <em>ماژول‌ها</em> شروع کنیم...
    </p>
</div>
