    
    <div>
        <p>
            برای مراحل زیر، شما باید <a href="https://meigarage.edirom.de/profiler" target="_blank" rel="noopener, noreferrer">MEI ProfileDrafter</a> را در یک پنجره (یا تب) جداگانه در مرورگر باز کنید تا با این دستورالعمل پیش بروید.
        </p>
        <!--<div>
            <img style="width: 100%;" src="./profileDrafter_overview.png"/>
        </div>-->
        <p>
            وقتی ProfileDrafter را باز می‌کنید، در ستون مرکزی، لیستی از تمام ماژول‌های MEI مشاهده خواهید کرد. برای هر ماژول، تعداد المنت‌ها و کلاس‌های خصیصه در آن ماژول نمایش داده شده است. می‌توانید ماژول‌های MEI را با برداشتن تیک کنار نام آن‌ها غیرفعال کنید.
        </p>
        <p>
            غیرفعال کردن یا انتخاب ماژول‌های MEI بسیار ساده است، نه؟! با این حال، با استفاده از این تیک‌ها، بازخورد زیادی درباره عواقب انتخاب‌های خود دریافت نمی‌کنید – رابط کاربری واقعاً به شما نمی‌گوید که با این انتخاب‌ها چه چیزی از طرح‌واره حذف شده است. اما هر ماژول دارای دکمه <em>شخصی‌سازی</em> هم در گوشه بالا سمت راست است. با کلیک بر روی این دکمه، لیست ماژول‌ها در ستون مرکزی با لیستی از تمام المنت‌ها و کلاس‌های خصیصه که بخشی از ماژول فعلی هستند جایگزین می‌شود. لطفاً توجه داشته باشید که این فقط برای ماژول‌هایی که از طرح‌واره حذف نشده‌اند امکان‌پذیر است.
        </p>
        <p>
            اگر ماژول <em>MEI.cmnOrnaments</em> را برای شخصی‌سازی انتخاب کنید، لیستی شامل المنت‌های &lt;mordent&gt;، &lt;trill&gt;، و &lt;turn&gt; و کلاس‌های خصیصه <em>att.mordent.log</em>، <em>att.ornamentAccid</em>، <em>att.ornamPresent</em>، <em>att.trill.log</em>، و <em>att.turn.log</em> مشاهده خواهید کرد. دوباره می‌توانید هر یک از این موارد را بسته به نیاز خاص خود غیرفعال کنید. در حالی که در صفحه قبلی می‌توانستید ماژول‌ها را به طور کامل غیرفعال کنید، در اینجا می‌توانید انتخاب‌های خاصی انجام دهید و MEI را دقیقاً به نیازهای خود محدود کنید. اگر به هر دلیلی به نسخه‌ای از MEI نیاز دارید که امکان رمزگذاری &lt;trill&gt; را فراهم کند، اما از &lt;mordent&gt; و &lt;turn&gt; پشتیبانی نمی‌کند، می‌توانید به راحتی آن دو المنت را غیرفعال کنید، اما ماژول <em>MEI.cmnOrnaments</em> را حفظ کنید. با نگاه کردن به ماژول‌های "بزرگتر" مانند <em>MEI.cmn</em>، <em>MEI.header</em>، یا <em>MEI.edittrans</em>، می‌توان موارد استفاده عملی بیشتری برای این حذف انتخابی المنت‌ها تصور کرد.
        </p>
        <p>
            همان‌طور که برای المنت‌ها امکان‌پذیر است، می‌توان <strong>کلاس‌های خصیصه</strong> را نیز در این نمای ماژول‌ها غیرفعال کرد. با این حال، این کار نیاز به درک خوبی از کلاس‌های موجود و ساختار تودرتوی آن‌ها دارد. برای بیشتر کاربران (و بیشتر موارد استفاده)، این کار، عملی‌تر است. برای هر المنت، یک دکمه «<em>تنظیم خصیصه‌ها»</em>&nbsp;(set attributes) وجود دارد. اگر روی آن دکمه کلیک کنید، محتوای ستون اصلی بار دیگر با محتوای متفاوتی جایگزین می‌شود. این بار، یک لیست از تمام خصیصه‌های موجود بر روی آن المنت خواهید یافت. طرح این لیست بر اساس کلاس‌های خصیصه‌ای که این المنت عضو آن‌ها است تنظیم شده است. هر کلاس خصیصه یک چک‌باکس دارد که می‌توان آن را برای غیرفعال کردن استفاده کرد. اگر یک کلاس خصیصه را غیرفعال کنید، نه تنها خصیصه‌های تعریف شده در آن کلاس حذف می‌شوند، بلکه تمام کلاس‌های خصیصه دیگری که از طریق سلسله مراتب کلاس به ارث برده شده‌اند – شامل تمام خصیصه‌های تعریف شده توسط آن‌ها – نیز حذف می‌شوند. به عنوان مثال، اگر کلاس خصیصه <em>att.basic</em> (که از طریق کلاس <em >att.common</em> بر روی هر المنت در MEI موجود است) را غیرفعال کنید، این نه تنها خصیصه <em>@xml:base</em>، بلکه کلاس <em >att.id</em> و از طریق آن خصیصه <em>@xml:id</em> را نیز حذف می‌کند. پس از انجام این کار بر روی هر المنت انتخابی خود، باید به یک المنت دیگر بروید. در آنجا متوجه خواهید شد که همان کلاس خصیصه قبلاً غیرفعال شده است: تمام این گزینه‌ها باهم هماهنگ هستند. این شامل کلاس‌های خصیصه فهرست شده در سطح ماژول‌های جداگانه نیز می‌شود.
    </p>
        <p>
            با گزینه‌های غیرفعال کردن <strong>ماژول‌ها</strong>، <strong>المنت‌های</strong> جداگانه، و <strong>کلاس‌های خصیصه‌ها</strong>ی مورد نظر، می‌توان طرح‌واره MEI را به طور قابل توجهی محدود کرده،
            آن را برای نیازهای خاص هر پروژه مناسب‌تر کرد، تا از ناسازگاری و سایر مشکلات رمزگذاری در آن پروژه جلوگیری کند. از آنجا که MEI ProfileDrafter اجازه می‌دهد تا از چندین شخصی‌سازی رسمی MEI شروع کنید، 
            ایجاد نسخه شخصی‌شده‌ای از MEI که پروفایل MEI CMN (یا هر شخصی‌سازی دیگر) را بیشتر محدود کند بسیار ساده است. در مرحله بعدی این آموزش، خواهیم دید چگونه از این شخصی‌سازی استفاده کنیم.
        </p>
    </div>
