
<div>
    <h1>شخصی‌سازی ODD</h1>
    <p>
        این درس پیشرفته، نحوه شخصی‌سازی MEI برای نیازهای خاص پروژه را معرفی می‌کند. برای فراگیری این درس، نیاز دارید که ساختارهای داخلی ODD در MEI را کاملاً درک کرده باشید (همان‌طور که در آموزش
        <a href="/tutorials/180-understanding-odd.html" target="_blank" rel="noopener, noreferrer">درک ODD</a> توضیح داده شده است). اگر با المنت‌های <a href="https://tei-c.org/release/doc/tei-p5-doc/en/html/ref-elementSpec.html" target="_blank" rel="noopener, noreferrer">&lt;elementSpec&gt;</a>، کلاس‌های «مدل»ها و کلاس‌های «خصیصه»ها آشنا نیستید، احتمالاً بهتر
        است ابتدا به <a href="/tutorials/180-understanding-odd.html" target="_blank" rel="noopener, noreferrer">آن آموزش</a>&nbsp;رجوع کنید.
    </p>
    <p>
        حال بیایید درسمان را شروع کنیم. <em>هدف</em> از شخصی‌سازی‌ها، <em>محدود کردن</em> طرح‌واره MEI به بخش‌هایی از چارچوب است که مرتبط یک وظیفه یا پروژه خاص هستند. البته با استفاده از همین مکانیزم‌هایی که در اینجا توضیح داده شده‌اند امکان<em> توسعه MEI </em هم وجود دارد، اما این موضوع به یک درس دیگر موکول خواهد شد. در حال حاضر،
        تمرکزمان روی زیرمجموعه‌سازی در MEI است، زیرا فایل‌هایی که در برابر چنین نسخه شخصی‌شده‌ای از MEI اعتبارسنجی شوند، در برابر شخصی‌سازی <a href="/resources/schemas.html" target="_blank" rel="noopener, noreferrer" >MEI All</a>
        که نماینده چارچوب کامل MEI است هم اعتبارسنجی خواهند شد. این موضوع تضمین می‌کند که فایل، در سطح قابل‌توجهی با ابزارها و مستندات موجود سازگار خواهد بود. به طور کلی، توسعه MEI باید تنها زمانی که کاملاً ضروری است، انجام شود، و در چنین مواردی معمولاً ایده
        خوبی است که با
        <a href="/community/community-contacts.html" target="_blank" rel="noopener, noreferrer
    جامعهMEI 
            </a>
            مشورت کنید تا مطمئن شوید که قبلاً راه‌حل دیگری برای منظور شما وجود نداشته.
                </p>
    <p>
        در این آموزش، ابتدا خواهیم آموخت که چگونه از <a href="https://meigarage.edirom.de/profiler" target="_blank" rel="noopener, noreferrer">MEI ProfileDrafter</a> استفاده کنیم، که یک رابط کاربری گرافیکی برای ایجاد
        شخصی‌سازی‌های محدودکننده پایه ارائه می‌دهد. این ابزار بخشی از <a href="https://meigarage.edirom.de" target="_blank" rel="noopener, noreferrer">MEI Garage</a> است و با وجود اینکه کمی محدود است، به درک بهتر
        مفاهیم شخصی‌سازی‌های MEI کمک می‌کند. سپس، خروجی MEI ProfileDrafter را بررسی خواهیم کرد و خواهیم دید چگونه برای اهداف اعتبارسنجی یک
        فایل RelaxNG از آن تولید کنیم. در نهایت، برخی گزینه‌های پیشرفته شخصی‌سازی که فراتر از
        محدوده MEI ProfileDrafter هستند را معرفی خواهیم کرد. ممکن است بخواهید در قسمتهایی، از یک برنامه ویرایشگر XML 
        استفاده کنید، اما ما برای تمامی پردازش‌ها از خدمات وب استفاده خواهیم کرد، بنابراین واقعاً مهم نیست کدام ویرایشگر
        را انتخاب می‌کنید – هر کدام مناسب است. حال که این توضیحات به پایان رسید، بیایید شروع کنیم!
</p>
</div>
