<div >
    <p class="tutorialGoal">گام اول: کدگذاری اسکلت اصلی ملودی نمونه.</p>
    <p>برای کدگذاری خط ملودی این مثال، باید درباره اینکه پارتیتور و خطوط حامل در این قطعه چطور سازماندهی شده‌اند اطلاعاتی را اضافه کنیم. در MEI، این نوع اطلاعات از طریق المنت‌های <code>&lt;scoreDef&gt;</code> (تعریف پارتیتور)، <code>&lt;staffGrp&gt;</code> (گروه خطوط حامل) و <code>&lt;staffDef&gt;</code> (تعریف خط حامل) داده می‌شود. در اینجا، <code>&lt;scoreDef&gt;</code> برای مشخص کردن پارامترهای عمومی پارتیتور استفاده می‌شود، <code>&lt;staffGrp&gt;</code> اطلاعاتی در مورد گروه‌بندی خطوط حامل ارائه می‌دهد (اینکه در هر سیستم، چه حامل‌هایی داریم، و اطلاعات کلی‌ای از هرکدام از این حامل‌ها) و <code>&lt;staffDef&gt;</code> شامل تمام اطلاعات مربوط به یک خط حامل خاص است. به طور کلی، این المنت‌ها زمینه ساختاری برای محتوای موسیقی ارائه می‌دهند، مثلاً اطلاعاتی درباره تعداد، گروه‌بندی یا ترتیب خطوط حامل، کلید، علائم تغییردهنده سرکلید (مایه‌نما) یا میزان‌نما.</p>
    <!-- TODO: add link to structure tutorial here -->
    <p>فعلاً با اسکلت ساختاری شروع کنیم.</p>
    <p class="tutorialTask">در ویرایشگر زیر، لطفاً یک المنت <code>&lt;scoreDef&gt;</code>&nbsp;ایجاد کنید که شامل یک المنت فرزند <code>&lt;staffGrp&gt;</code>&nbsp;و المنت فرزند آن <code>&lt;staffDef&gt;</code>&nbsp;باشد. برای دیدن خروجی بصری (رندر) کدگذاری، نیاز داریم در مراحل بعدی اطلاعات بیشتری را اضافه کنیم.</p>
  </div>
  