
<div>
    <p class="tutorialGoal">گام دوازدهم: اضافه کردن آخرین جزئیات جامانده در ملودی: اسلر در میزان سوم.</p>

    <p>دو روش مختلف برای کدگذاری اسلر در MEI وجود دارد:</p>
    <ol>
        <li>خصیصه <code>@slur</code> روی المنت <code>&lt;note&gt;</code> یا <code>&lt;chord&gt;</code> با مقدار
            <code>i=initial</code>، <code>m=medial</code> یا <code>t=terminal</code>.</li>
        <li>یک المنت جداگانه <code>&lt;slur&gt;</code>.</li>
    </ol>

    <p>در این گام آخر، از روش دوم استفاده خواهید کرد: مانند دینامیک‌ها، المنت‌های <code>&lt;slur&gt;</code> رویدادهای
        کنترل‌گر هستند. آنها فرزندان رویدادهای مربوطه‌ای که باید کنترل کنند نیستند؛ بلکه در اکثر موارد خارج از المنت‌های
        <code>staff</code> قرار می‌گیرند.</p>

    <p>برای مشخص کردن نقطه شروع و پایان اسلر، می‌توان به <code>@xml:id</code> المنت مربوطه، مانند
        <code>&lt;note&gt;</code> یا <code>&lt;chord&gt;</code>، ارجاع داد. خصیصه <code>@xml:id</code> شناسه‌ای است که
        شامل یک رشته‌ی متنی دلخواه ولی منحصربه‌فرد است و نام‌گذاری یک المنت را در سراسر سند تنظیم می‌کند و به این ترتیب
        امکان ایجاد پیوند بین المنت‌ها و منابع دیگر را فراهم می‌کند. برای المنت‌های <code>&lt;slur&gt;</code>، می‌توان
        با استفاده از خصیصه‌های <code>@startid</code> و <code>@endid</code> به <code>@xml:id</code> یک المنت ارجاع داد.
    </p>

    <p>علاوه بر <code>@startid</code> و <code>@endid</code>، خصیصه‌های زیر باید در این مرحله استفاده شوند:</p>
    <ul>
        <li><code>@staff</code> – شماره شناسه حامل که یک المنت بر آن اعمال می‌شود، مانند <code>“1”</code> در این مثال
        </li>
        <li><code>@curvedir</code> (جهت خمیدگی) – توصیف‌کننده خمیدگی با یک اصطلاح عمومی که جهت خمیدگی را نشان می‌دهد:
            <code>“above”</code>، <code>“below”</code> یا <code>“mixed”</code></li>
        <li><code>@startid</code> – ارجاع به <code>xml:id</code> نت شروع اسلر، به صورت: <code>#xml:id</code> (به علامت #
            توجه کنید)</li>
        <li><code>@endid</code> – ارجاع به <code>xml:id</code> نت پایان اسلر، به صورت: <code>#xml:id</code> (به علامت #
            توجه کنید)</li>
    </ul>

    <p class="tutorialTask">لطفاً اولین و آخرین نت را که اسلر به آنها متصل است (در داخل اولین المنت
        <code>&lt;beam&gt;</code> میزان سوم) شناسایی کنید و <code>@xml:id</code> به هر دو المنت
        <code>&lt;note&gt;</code> اضافه کنید. برای این مثال می‌توانید از مقادیر <code>“d1e4614”</code> و
        <code>“d1e4615”</code> استفاده کنید. یک المنت <code>&lt;slur&gt;</code> بعد از تگ بسته المنت
        <code>&lt;staff&gt;</code> اضافه کرده و خصیصه‌های مربوطه را اعمال کنید.</p>
</div>