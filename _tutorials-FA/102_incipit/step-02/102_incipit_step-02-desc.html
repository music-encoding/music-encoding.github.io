
<div >
    <p class="tutorialGoal">گام دوم: افزودن چند خصیصه به اسکلت اصلی که در مرحله قبلی ایجاد کردید. این خصیصه‌ها اطلاعات پایه‌ای در مورد خط حامل، کلید و مایه‌نمای ملودی نمونه ارائه می‌دهند.</p>
    <p>شما در مرحله قبل یاد گرفتید که المنت <code>&lt;scoreDef&gt;</code> برای مشخص کردن پارامترهای عمومی پارتیتور استفاده می‌شود، و <code>&lt;staffDef&gt;</code> شامل تمام اطلاعات مربوط به یک خط حامل خاص است. فقط یک حامل در این عبارت آغازین (incipit) مثال وجود دارد، بنابراین می‌توانید مایه‌نما (۳ بمل) و میزان‌نما (cut time - دو دو) را در <code>&lt;staffDef&gt;</code> اعلام کنید. اما بیایید این اطلاعات را به <code>&lt;scoreDef&gt;</code> منتقل کنیم، با این فرض که کلید، تنالیته و میزان‌نما برای تمامی سازها یا بخش‌های دیگر پارتیتور کامل Opus 1 Halvorsen یکسان باشد. برای مشخص کردن یک کلید یا میزان‌نمای خاص، باید از خصیصه‌های زیر در <code>&lt;scoreDef&gt;</code> استفاده کرده و آنها را به المنت <code>&lt;scoreDef&gt;</code> اضافه کنید:</p>
    <ul>
      <li><code>@key.sig</code> (مایه‌نما) – تعداد دیزها/بمل‌های موجود در مایه‌نما (علائم سرکلید) نوشته می‌شود. از <code>“3f”</code> برای ۳ بمل استفاده کنید.</li>
      <li><code>@meter.sym</code> (میزان‌نما) – از <code>“cut”</code> برای میزان‌نمای دو-دو (C/).</li>
    </ul>
    <p>درباره «کلید»، بعدتر هنگام آشنایی با المنت <code>&lt;staffDef&gt;</code> بیشتر خواهیم آموخت، زیرا برای هرکدام از حامل‌های پارتیتور، بطور جداگانه تعریف میشود (سازهای دیگر ممکن است کلیدهای دیگری داشته باشند). شما باید از خصیصه‌های زیر در <code>&lt;staffDef&gt;</code> استفاده کنید:</p>
    <ul>
      <li><code>@n</code> (شماره ترتیبی) – موقعیت خط حامل در گروه <code>&lt;staffGrp&gt;</code>؛ برای اولین (و تنها) خط حامل&nbsp;از <code>”1”</code>&nbsp;استفاده کنید.</li>
      <li><code>@lines</code> – برای خط حامل پنج خطی&nbsp;از <code>“5”</code>&nbsp;استفاده کنید.</li>
      <li><code>@clef.shape</code> – نماد کلید: از <code>“G”</code> برای نماد کلید سل استفاده کنید.</li>
      <li><code>@clef.line</code> – خط حامل که کلید در آن قرار دارد (از پایین شمرده می‌شود)، از <code>“2”</code> استفاده کنید.</li>
    </ul>
    <p class="tutorialTask">خصیصه‌های توضیح داده شده در بالا و مقادیر مربوطه را به <code>&lt;scoreDef&gt;</code> و <code>&lt;staffDef&gt;</code> در ویرایشگر زیر اضافه کنید. (برای رندر کردن، هنوز اطلاعات بیشتری نیاز است. با ما همراه باشید!)</p>
    <p>پی‌نوشت: اگرچه ما<span >&nbsp;</span><span >در متن درس‌ها،&nbsp;</span><span >خصیصه‌ها را</span><span >&nbsp;</span><span >با علامت @ نشان می‌دهیم، نباید این علامت را در کدگذاری استفاده کنیم.</span></p>
  </div>
  
