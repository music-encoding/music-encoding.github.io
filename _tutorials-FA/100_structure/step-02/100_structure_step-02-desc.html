<div>
    <p class="tutorialGoal">
        گام دوم: آشنایی با کاربرد و استفاده از نام‌حوزه‌ها (namespaces).
    </p>
    <p>
        بسیارخب! همان‌طور که در گام قبلی ذکر شد، نام المنتهای ریشه‌ای یک سند XML اساساً نامی دلخواه است که به خودی خود معنایی برای کامپیوتر ندارد. برای روشن کردن اینکه یک المنت در چه زمینه‌ای تعریف شده و برای جلوگیری از تضاد نام‌ها با المنت‌ها دیگر، XML از چیزی به نام
        <a href="https://en.wikipedia.org/wiki/XML_namespace" target="_blank" rel="noopener, noreferrer">نام‌حوزه‌ها</a> استفاده می‌کند.
        نام‌حوزه‌ها می‌توانند با افزودن اعلام نام‌حوزه‌ی <code>@xmlns</code> به المنت ریشه‌ای معرفی شوند.
    </p>
    <p>
        به عنوان مثال، نام‌حوزه‌ی MEI <code>http://www.music-encoding.org/ns/mei</code> است و می‌تواند به صورت زیر اعلام شود: <code>xmlns="http://www.music-encoding.org/ns/mei"</code>
    </p>
    <p>
        هرگاه در متن نشانه‌ای با علامت <code>@</code> پیش‌نشسته را دیدید (مانند <code>@xmlns</code> بالا)، این به معنای اشاره به یک خصیصه (Attribute) درXML  است. (این نوع اشاره متداولی است که از زبان
        <a href="https://en.wikipedia.org/wiki/XPath" target="_blank" rel="noopener, noreferrer">XPath</a> نشأت می‌گیرد.)
        خصیصه‌ها حاوی اطلاعات مشخص شده (مقادیر خصیصه) هستند که به المنت‌ها مربوط می‌شوند. با این حال، بر خلاف المنت‌ها، خصیصه‌های XML تگ‌های باز یا بسته خود را ندارند و تنها در داخل تگ باز المنت و در کنار نام المنت قرار می‌گیرند. آنها شامل نام خصیصه و علامت مساوی به همراه مقدار خصیصه هستند که همیشه باید درون گیومه (کوتاه یا بلند) قرار گیرد. خصیصه‌های متعدد با فضاهای خالی (space بین کلمات) از یکدیگر جدا می‌شوند. توجه داشته باشید که علامت <code>@</code> تنها در توصیف‌های متنی قبل از نام خصیصه قرار می‌گیرد و در خود کدنویسی نمی‌آید.
    </p>

    <p class="tutorialTask">در کادر زیر، یک اعلامیه (Declaration) نام‌حوزه‌ی MEI به المنت ریشه‌ای <code>MEI</code> اضافه کنید.</p>
</div>
